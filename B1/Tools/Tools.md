Pentru rularea benchmark-ului cGan am ales ca și tool-uri alpha_beta_crown
și NeuralSAT, verificând prima dată cu atenție dacă acestea au putut rula setul de
date în timpul competiției vnncomp2023. Am facut această alegere deoarece am dorit o comparație
dintre primul tool care a obținut un timp de verificare mai eficient în timpul
competiției, iar cel de al doilea care a obținut cel mai ineficient timp de verificare.

Alpha_beta_CROWN a fost testat pe Python 3.11, sistemul de operare utilizat
a fost Ubuntu 20.04 prin Windows Subsystem for Linux (WSL) pe Windows 10,
folosind un GPU de laptop NVIDIA GeForce RTX 3060. A fost instalat într-un
mediu miniconda. Pașii de instalare și configurare vor fi explicați în fișierele alpha-beta-CROWN.md și 
NeuralSAT.md din directoarele aferente.
